---
layout: post
published: true
title: Toyota Proje Yarışması
---
Merhaba,

Toyota firması, Sakarya Üniversitesi’nde her yıl okulda bulunan proje ofisinde çalışmak üzere öğrenci alımı yapıyor. Bu alımı yaparken de proje yarışması düzenliyor. Gelecek senelerde bu yarışmaya katılmayı düşünen arkadaşlar için edindiğim tecrübeleri paylaşmak istedim.

Öncelikle duyurulardan bahsedeyim. Her yıl bahar döneminin ortalarında alım süreci başlıyor. Örneğin; 2015 yılı için ilk duyuru 17 Mart tarihinde yayınlanmış ve 27 Mart tarihinde ilk toplantı gerçekleştirilmiş.

Duyuruya şuradan ulaşabilirsiniz: [Toyota Öğrenci Alım Süreci Duyurusu](http://cs.sakarya.edu.tr/tr/duyuru/goster/32196/toyota-yazilim-gelistirme-ofis-tanitimi-ve-ogrenci-alim-sureci "Toyota Öğrenci Alım Süreci Duyurusu"){:target="_blank"}

27 Mart tarihinde yapılan toplantıya katılmamla süreç başlamış oldu. Toplantıda Toyota firmasının ve okulda bulunan yazılım geliştirme ofisinin tanıtımı yapıldı. Süreç şöyle işliyor. Yarışmayı kazanan kişiler öncelikle Toyota’da 20’şer günden 2 adet staj yapıyor. Bu süre içerisinde olumsuz bir durumla karşılaşılmazsa yaz bitiminde proje ofisinde çalışmaya başlıyorlar. Toplantı bitiminde bize verilen slayt çıktısında bundan sonra ne yapmamız gerektiğine dair şunlar yazıyordu:

* İki kişilik takım oluşturun.
* CV’nizi ve takım üyelerini 3 Nisan 2015 tarihine kadar aşağıdaki e-posta adresine gönderiniz.
* Takımların seçimi sonrası deneme proje çalışması 10 Nisan 2015 haftası başlayacaktır.
* CV’de bulunacaklar: Kişisel bilgiler, seminerler, kurslar, yazılım teknik bilgileri, iş deneyimi, staj, çalıştığı projeler vb.

Grup olayından bahsetmek istiyorum. Toyota, bireysellikten çok takım çalışmasına önem veriyor. Bu yüzden öncelikli olarak grup halinde(2 kişi) katılanları tercih ediyorlar ama tek başına kazananlar da var. Ayrıca grup halinde katılanlardan kağıt üzerinde grup olmaları değil beraber çalışmaları bekleniyor. Bir kişinin kodları yazıp diğerinin hazıra konduğu gruplar mülakat aşamasında farkediliyor. Bu yüzden elenen gruplar olduğunu da daha sonradan öğrendim. Ben grup halinde katılmanızı öneririm, bu sizi bir adım öne taşır.

Devam edelim. Grup arkadaşımı belirledikten sonra CV hazırlamaya koyulduk. Bu aşamada hazırlayıp gönderdiğim CV’ye şuradan erişebilirsiniz: [Abdullah Onur Özcan - CV](/files/cv.pdf){:target="_blank"}

CV gönderimi 10 Nisan’da bittikten sonra 13 Nisan’da bir e-posta aldık. (CV’nize geçerli ve kullandığınız bir e-posta adresi yazmanız bu yüzden önemli) E-postada çarşamba günü toplantı yapılacağı ve projede kullanılacak standartların anlatılacağı yazıyordu. Toplantıya gittiğimizde ilgili konular anlatıldı ve proje standartlarının yazılı olduğu bir çıktı bizimle paylaşıldı.

![Proje Standartları]({{site.baseurl}}/img/11540920_10153368816272978_7981777724632925021_n.jpg)

Bu belgeye göre projenin ön yüzünde tercih edebileceğimiz iki yaklaşım var. Bunlar: Client-Side ve Server Side. Aslında projenin en önemli noktası burası. Çünkü Toyota projelerinde genellikle Client-Side yaklaşımını kullanıyor. Bu yüzden tercihinizi bu yönde yapmanız yine sizi bir adım önde tutacaktır.

Bu yaklaşımları kısaca tanımlayacak olursak;

Client-Side’da iş yükünün bir kısmı kullancıya bindirilir. Javascript(BackboneJs), Template Engine(Handlebars, Moustache), RequireJs, Jquery gibi teknolojiler kullanılır.

Server-Side’a bakalım. Tüm işlemler sunucu tarafında yapılır. Client-Side yaklaşımına göre daha yavaş çalışır. JSP, JSF, Spring MVC gibi gibi teknolojiler kullanılır.

Toplantıdan bir gün sonra yani 16 Nisan’da projenin tüm detaylarını anlatan belgeleri e-posta ile bize gönderdiler.

Belgelere şuradan erişebilirsiniz: [Ekran Görüntüleri](/files/screen-images.pdf){:target="_blank"} , [Uygulama Spesifikasyonları](/files/uygulama-spec.pdf){:target="_blank"}

Bu aşamadan sonra bir yandan projeyi geliştirmeye devam ederken bir yandan da grup arkadaşımla birlikte her hafta düzenli olarak toplantılara katılmaya devam ettik. Projede takıldığımız birkaç noktada fikir alışverişi yaptık. Yarışmaya katılan 70 küsür kişi olduğu halde toplantılara 6 – 7 kişi geliyordu. İlk toplantıda ise oturacak yer yoktu. Diyeceğim o ki kişi sayısı çok fazla gözünüzü korkutmasın. Çoğu kişi bilgi edinme amaçlı katılıyor. Kimisine de proje geliştirmek zor geliyor ve bırakıyor. Durum bu iken toplantılara katılıyor olmanız sizi diğerlerinden önde tutacaktır.

Bize verilen takvime göre öğrenci seçimi 15 – 22 Haziran haftası olarak görünüyordu fakat bu tarih bir ay öncesine çekildi. 14 Mayısta bize gelen e-posta ile proje sunumlarının 20 ve 21 Mayıs tarihlerinde yapılacağını öğrendik. Buradan da yine çıkarmanız gereken ders, takvimi çok ciddiye almayın. Projenizi olabildiğince çabuk bitirin ve hazırda bekletin.

Sunum tarihine az bir süre kalmıştı. Biz de kalan son günlerde hem projemizi anlatan güzel bir sunum hazırladık hem de projenin testlerini yaptık.

Hazırladığımız sunuma şuradan erişebilirsiniz: [Proje Sunumu](http://slides.com/onurozcan/toyota){:target="_blank"}

Nihayet o gün geldi çattı. 20 Mayıs günü Toyota Proje Ofisine gittik. Bu aşamada şunları söyleyebilirim; Sunumunuzu 4 kişiye karşı yapıyorsunuz. Projeksiyonu bilgisayarınıza bağlayıp ayakta anlatıyorsunuz. Projede kimin ne kadar katkısı var, kim çalışmış kim yatmış bu aşamada ortaya çıkıyor. Sunum yaparken “Sen orayı true yapmışsın, ben onu false yaparsam ne olur?” gibi detaylı sorularla karşılaşacaksınız. O yüzden projeyi tamamiyle kendiniz yapmanız ve yazdığınız kodun ne işe yaradığını bilmeniz bu noktada çok ama çok önemli.

Sunumda biraz heyecan ve kekeleme olduysa da genel anlamda güzel geçti diyebilirim.

Sunum yaklaşık 35 dakika sürdü. Bir gelişme olursa bizi haberdar edeceklerini söylediler. Sonrasında ofisten ayrıldık.

Biz bu son aşama zannediyorduk fakat 5 gün sonra 25 Mayıs’ta bir e-posta daha aldık. E-postada sunum mülakatımızın 29 Mayıs tarihinde proje ofisinde yapılacağı yazıyordu. Tam olarak ne yapılacağı konusunda kararsız kaldığımız için bilgisayarlarımızı da yanımıza alıp 29 Mayıs’ta proje ofisinin yolunu tuttuk. Girdiğimizde proje sunumu değil kişisel görüşme olacağını öğrendik. Bize çeşitli sorular yönelttiler. Sorular “Nerede yaşıyorsunuz?”,”Java öğrenmeye nasıl başladınız”, “Yazın burada kalmanız sizin açınızdan problem olur mu?” tarzındaydı  ve 20 dakikalık görüşmenin sonunda yine bir gelişme olursa haberdar edeceklerini söylediler.

Bu görüşme için size verebileceğim tavsiyeler;

Mümkün olduğunca rahat olmaya çalışın. Sorulara dürüst cevaplar verin.

**`Not:`** Benzer bir işe alım sürecini Ford firması’da yapıyor. Belki sonraki seneler değişebilir ama Ford’un işe alım süreci Toyota’dan sonra başlıyor ve önce bitiyor. Yani hangi firmaya girmek istediğinize önceden karar verin derim. Bu iki firma tamamen farklı dünyalarda yazılım geliştiriyor. Dolayısıyla biz Java üzerine uzmanlaşmak istediğimiz için sadece Toyota’ya başvurduk Siz her ikisine de başvuru yapabilirsiniz fakat biz sunum mülakatında “Ford’a başvuru yaptınız mı?” gibi bir soruyla karşılaştık. Böyle bir soru gelirse nasıl bir cevap vereceğinizi önceden belirleyin.

**`Not:`** Toyota yazın yapacağınız stajlar için size kalacak yer sağlamıyor. Eğer kazanırsanız bu süre zarfında nerede kalacağınız konusunu düşünmenizi tavsiye ederim.

vee Mutlu Son…

> Merhaba Arkadaşlar, Toyota proje yarışması sonuçlarına göre staj için Toyota ya kabul edilmiş bulunuyorsunuz. Gösterdiğiniz gayret ve özveri için tekrardan teşekkür ediyorum.

Arkadaşlar son olarak şunları söyleyeyim. Ne kadar erken başvurursanız o kadar iyi. Çünkü 1.sınıfları 2’ye, 2.sınıfları 3’e tercih ediyorlar. Eğer biraz kendinizi geliştirirseniz, verilen projeyi kısmen de olsa yapabilecekseniz 1.sınıfta başvurabilirsiniz.

Yarışma süreci, proje veya başka bir konu hakkında soru sormak isterseniz bana [facebook](https://www.facebook.com/onurozcn){:target="_blank"}
‘tan ulaşabilirsiniz. 

Hazırladığımız projenin kaynak kodları : [Toyota Personel Servisleri Projesi](https://bitbucket.org/thensa352/toyotaroute/src){:target="_blank"}
